Kmom04
===============================

**Hur känner du inför färger och webbplatser? Föredrar du något särskilt ljust, mörkt, färgglatt?**

Jag föredrar överlag ljusa webbplatser men tycker att det i vissa fall är effektivt med mörkare webbplatser. Jag har personligen ganska svårt för när det blir för många olika färger. Detta blev väldigt tydligt när jag skulle skapa temana Dark och Colorful då de skulle ha triadiskt färgschema och kompletterande färgschema. Jag föredrar helt klart att använda mig av monochromatiskt färgschema då jag anser att det blir mer vilsamt för ögat.

**Har du funderat på hur webbplatsers färgskala och färgsättning påverkar besökarens känsla av webbplatsen? Bidrar val av typsnitt till den känslan?**

Jag tycker att val av färgschema påverkar webbplatsens känsla väldigt mycket. Personligen föredrar jag webbplatser som använder färger sparsamt samtidigt som jag tycker det blir lite tråkigt när det bara används vitt, svart och grått. Dock kan den sistnämnda kombinationen vara väldigt fin på webbplatser där man använder sig av mycket bilder så att bilderna får stå i centrum och ge liv åt designen.
Typsnitt påverkar också känslan på webbplatsen väldigt mycket. Även när det kommer till typsnitt så föredrar jag webbplatser som använder sig av enkla och stilrena typsnitt men det beror givetvis på vilken känsla man är ute efter. Men att tänka på att det ska vara lättläst för besökaren känns som en viktig utgångspunkt.

**Hur känns din LESS-struktur så här långt?**

Den känns bra men skulle nog kunna snyggas till. Jag börjar mer och mer komma in i hur det hela fungerar och hänger ihop så en lite uppstädning hade nog vart på sin plats.

**Hur valde du att göra med ditt eget default tema?**

Som default tema använde jag helt enkelt temat som jag hade sedan tidigare.

**Var det något särskilt som du uppfattade som utmanande i detta kmom?**

Att totalt gå utanför min comfort zone och designa teman med fastställda typer av färgscheman. Är inte speciellt förtjust i att använda mig av starka färger och speciellt inte flera olika färger i kontrast med varandra.
