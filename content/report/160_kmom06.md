Kmom06
===============================

**Hur känns det att tänka i termer av designelement och designprinciper?**

Jag tycker att det känns väldigt ovant men lärorikt. Jag har inte riktigt tänkt över det tidigare hur designelement och designprinciper samverkar med varandra för att skapa bra design. Visst har jag ju vetat att det är viktigt med saker som färg, form och balans men det var intressant att lära sig om alla olika element och principer och se hur de hänger ihop.

**Har du en klar uppfattning om hur designelement och designprinciper samverkar för att skapa en design?**

Jag tycker att jag under detta kursmoment fått en klar uppfattning om hur det hela hänger ihop och skapar den slutliga designen. Hur dessa två samverkar var helt nytt för mig sen tidigare så det ska bli riktigt kul att fortsätta och se hur man kan använda sig av detta i slutprojektet.

**Har du en uppfattning om “the final touch” och vad det kan vara i sammanhanget webbdesign?**

Jag tror att det handlar om att kunna se helheten och få till de små detaljerna som lyfter hela designen. Det känns dock viktigt att fortfarande ha användbarheten i bakhuvudet så att inte den hamnar i skymundan för då blir ju slutresultatet oavsett inte bra. Det känns som att det är lätt hänt att fokusera mycket på snygg och rolig design och glömma användbarheten.  

**Har du under kursen skapat dig en känsla för begreppen god design, vad det innebär och vad som är subjektiv och objektivt inom området?**

 Jag tycker att jag fått en mycket bättre känsla för vad som är god design. Men min personliga smak behöver ju inte nödvändigtvis falla andra i smaken. Dock tror jag att många av principerna som tagits upp i litteraturen är sådana som jag tror att de flesta önskar då de besöker en webbplats.
