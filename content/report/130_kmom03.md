Kmom03
===============================

**Hur känns det att vara styrd till ett vertikalt grid, hämmande eller stödjande?**

Till att börja med tyckte jag att det kändes ganska onödigt men nu börjar jag se fördelarna med det. Det är nog väldigt stödjande när man väl har kommit in ordentligt i att arbeta med det. Jag gillar när man har ordentlig kontroll över strukturen så jag tror att detta kommer att bli väldigt användbart för att strukturera upp layouten på ett snyggt sätt.

**Hur känns det att jobba med ett typografiskt horisontellt/baseline grid, ser du någon poäng med det?**

Jag ser absolut poängen med det nu när man har fått jobba lite med det. Jag tror att det är betydligt lättare att skapa bra layouter på detta sättet, särskilt om man arbetar med flera kolumner och sidebars och liknande. Jag tycker däremot att det var ganska svårt att få till det bra.

**Berätta om hur du valde typsnitt till din webbplats.**

Jag brukar alltid utgå från att använda mig av sans-serif till titlar och serif till brödtext eftersom det blir enkelt att läsa typsnitt med serifer i långa texter. Dessutom kan serif-typsnitt bli lite jobbigt för ögat när det blir för stort så därför undviker jag det i rubriker. Jag valde Calibri för titlarna och Garamond för brödtexten.

**Har du jobbat med liknande layouttekniker sedan tidigare?**

Nej, jag har aldrig jobbat med liknande tekniker förut.

**Du börjar se hur man kan jobba med LESS, kommentarer på det?**

Jag börjar tycka att det känns smidigt med LESS faktiskt. Jag gillar att det många gånger räcker att ändra på ett ställe för att förändra utseendet på hela sidan med hjälp av variabler och mixins är också smidigt.

**Hur uppfattade du nivån på detta kmom? Svårt, lagom, många nya begrepp?**

Jag tyckte att detta momentet var svårare än tidigare moment. Det vertikala gridet gick ganska bra men jag tyckte att det var svårt och tidskrävande att få till det horisontella gridet bra. Det var även rätt mycket att läsa innan också vilket gjorde att kursmomentet tog relativt lång tid att genomföra.
