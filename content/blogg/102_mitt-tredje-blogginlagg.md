---
author: kags
published: "2018-01-10"
category:
    - Digital Marknadsföring
...
Därför går content marketing och sökmotoroptimering hand i hand
-----------------------------------
Allt hänger ihop – content, sök, sociala medier, företagets webbplats och era e-postutskick. I det här inlägget kommer vi att titta närmare på hur content marketing och sökmarknadsföring hjälper varandra.

[FIGURE src="image/start.jpeg?]

<!--more-->

Content marketing och sökmarknadsföring har ökat i populäritet under de senaste åren, vilket naturligtvis beror på den ökade digitala användningen, både hos företags- och privatkunder.

Idag spenderar i princip alla företagskunder någon del i sin köpprocress i digitala kanaler, och 8/10 gör mer än hälften av sin research i digitala kanaler.

Genom att synas i Google – som beräknas stå för över 95 % av sökningarna i Sverige – kan ditt företag säkerställa att ni kommunicerar med kunderna i olika delar av köpprocessen knyta dem till er digitala närvaro, exempelvis företagssidan i sociala medier eller fortsätta bearbeta kunderna med relevanta e-postutskick med rätt timing genom att använda Marketing Automation.

Det finns framförallt några saker som gör att företag intresserar sig för content marketing idag:

Google utvecklar hela tiden sina algortimer och premierar innehållsrika webbplatser som skapar värde för besökaren – vilket gör content avgörande om man ska få bra synlighet i sökmotorerna. Det finns fortfarande de som lyckas utan content – och som manipulerar sökmotorerna – men låt dig inte luras av detta då det inte är en långsiktigt hållbar lösning.
När kunderna spenderar mer tid på egen hand i de digitala kanalerna under köpresan ställer det krav på oss som företag att tillhandahålla den information som kunderna letar efter, men även att utbilda kunderna kring produkten, tjänsten eller ämnet som de är intresserade av. Detta är avgörande för om man ska vara relevant i sin kommunikation i de digitala kanalerna.
Idag använder vi inte bara sökmotorer för att hitta produkter eller tjänster – utan vi använder dem långt innan vi har bestämt oss för vad vi behöver eller vad det är vi ska köpa. De två senaste åren har exempelvis sökningarna på YouTube som innehåller ordet “idéer” ökat 135 %.

Detta innebär givetvis att de företag som lyckas producera innehåll som svarar på de utmaningar som kunderna har, samtidigt som man bjuder på tips, insikter, inspiration och nya idéer, och lyckas kombinera detta med en närvaro i sociala medier kommer att få ett försprång sina konkurrenter inom detta området.

Ursäkter som att det tar tid att skapa innehåll eller att “vi har inte tid att skriva artiklar” etc. kommer helt enkelt inte att duga i längden eftersom det förr eller senare kommer att vara dina konkurrenter som är på hugget som kommer vara de som syns och hörs när kunderna letar information där ni bör vara kunskapsledande.
